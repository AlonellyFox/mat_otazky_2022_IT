# 13. Tvorba dokumentů v balíku kancelářských aplikací

> MS Word, hierarchie dokumentu (části dokumentu, nadpisové a odstavcové styly), generování a aktualizace obsahu, tvorba vzorců, tvorba a úprava tabulky, funkce tabulátorů, MS Excel, popis prostředí, formátování tabulek, podmíněné formátování, relativní a absolutní adresování, práce se vzorci, tvorba grafů.

---

# MS Word

Microsoft Word je textový procesor od firmy Microsoft, který je součástí kancelářského balíku Microsoft Office. Jeho první verzi vytvořil v roce 1983 programátor Richard Brodie pro společnost IBM. Byl to první textový procesor, který byl schopný zobrazit na obrazovce kurzívu a tučné písmo. Dnešní verze umí do dokumentů vkládat obrázky, tabulky a grafy a pomocí panelu nástrojů Kreslení lze vytvářet jednoduché grafické útvary. Makra (např. v jazyce Visual Basic) umožňují automatizovat práci.

Vlastnosti
* Odrážky a číslování
* Ochrana heslem - heslo pro otevření dokumentu, heslo pro úpravy dokumentu, heslo omezení formátování a úpravy
* Formuláře
* Automatická tvorba obsahu
* Sledování změn - podobné GitHubu můžeme psát komentáře, podávat reqesty
* Klávesové zkratky

## hierarchie dokumentu

### části dokumentu

nadpisy a podnadpisy, názvy kapitol a podkapitol, dokument často obsahuje titulní stranu, nastavené záhlaví a zápatí, číslování kapitol a stran


### nadpisové a odstavcové styly
* pojmenované nastavení úrovně a formátu odstavce
* strukturování dokumentu na kapitoly a podkapitoly pomocí nadpisů a podnadpisů
* vytvoření osnovy dokumentu s možností generování automatického obsahu dokumentu
* Přednastavené styly
* * výchozí přednastavené styly v novém dokumentu definované systémovou šablonou
* * Normální - pojmenovaný styl pro běžný text dokumentu
* * Nadpis 1, Nadpis 2, Nadpis 3 ... - styly pro nastavení vzhledu a úrovně nadpisů
* Přednastavené sady stylů
* * skupiny přednastavených stylů přizpůsobené povaze dokumentu

## generování a aktualizace obsahu

Generování obsahu se tvoří následujícím způsobem:

Umístíte kurzor na místo, kam chcete vložit vygenerovaný obsah. V kartě Reference kliknete na Obsah , zobrazí se předdefinované styly obsahu, můžete si zvolit jeden z nich či si vytvořit vlastní.

Tvorba vlastního obsahu:

V kartě Reference kliknete na Obsah a zvolíme variantu Vlastní obsah..

Jestliže budete dokument dále upravovat, je nezbytné tyto změny promítnout i do obsahu, aktualizovat obsah. To provedete jednoduše: nejprve kliknete jednou levým tlačítkem myši na již vytvořený obsah, pak klepnete na totéž místo pravým tlačítkem a z kontextového menu vyberete Aktualizovat pole. V následujícím dialogovém okně doporučujeme volbu Celá tabulka a následné potvrzeni OK.

Dalším způsobem, jak aktualizovat obsah je kliknutí na obsah levým tlačítkem a následně stisknout klávesu F9.

K procházení dokumentu pomocí obsahu stačí kliknout na danou položku současně se stisknutou klávesou Ctrl.

## tvorba vzorců
## tvorba a úprava tabulky

Vytvořit tabulku ve Wordu můžete v kartě Vložení v sekci Tabulka , primárně si můžete nastavit počet sloupců, řádků. Lze vytvořit i předdefinovanou tabulku, která se dá zvolit v sekci Tabulka, poté Rychlé tabulky.

Když máte vytvořenou tabulku, můžete s ní dále pracovat. Kliknutím pravým tlačítkem myši na tabulku a zvolíte "Vlastnosti tabulky". Můžeme určit její pozici, rozměry řádku, sloupce, (i každého zvlášť) a samotné buňky. Dále lze kliknutím pravým tlačítkem myši sloučit, rozdělit a odstranit buňky. Vše zmíněné lze změnit i v kartě Rozložení , která se zobrazí po kliknutí na tabulku.

Lze i převádět již napsaný text do tabulky, nebo naopak tabulku na obyčejný text. Obsah tabulky lze také seřadit stejně jako v Excelu podle abecedy.

## funkce tabulátorů

Pokud potřebujete v dokumentu zarovnat začátky textů ve sloupcích přesně na centimetry, můžete si usnadnit práci nastavením tabulátorových zarážek. Lze nastavit i více zarážek v jednom řádku.

Po nastavení se pomocí klávesy Tab (na klávesnici) přesouváte v řádku přesně na místa, kde potřebujete začít psát. Na konci řádku zmáčknete ENTER a toto nastavení se automaticky nastaví i na další odstavec.

Tabulátor lze nastavit v kartě Domů v sekci Odstavec , poté nastavení odstavce a kliknete v tabulce na Tabulátory.

# MS Excel

Program Microsoft Excel je nejrozšířenější a zároveň nejpoužívanější tabulkový procesor ve své třídě. Umožňuje nejen provádění výpočtů ale i rozborů dat.  Většinou se vyskytuje jako součást komplexního balíku kancelářských programů Microsoft Office
Své největší uplatnění nachází v ekonomice, managementu a statistice ale také i u běžných “domácích” uživatelů např. při osobním finančním plánování, tvorbě a evidenci domácí diskotéky, filmotéky či obdobných seznamů. 
Umožňuje:
* tvorba tabulek a grafů;
* tvorba uživatelských aplikací;
* analýza dat;
* automatické výpočty;
* tvorba seznamů (databází);
* filtrace dat;
* tvorba kontingenčních tabulek a grafů;
* simulace variantních řešení;
* automatizace těchto činností atd.


## popis prostředí

![vzorec](images/popisProstrediKikin.png#gh-dark-mode-only)
![vzorec](images/popisProstrediKikin.png#gh-light-mode-only)

## formátování tabulek

Excel nabízí mnoho předdefinovaných stylů tabulek, které můžete použít k rychlému formátování tabulky. Pokud předdefinované styly tabulky nevyhovují vašim potřebám, můžete vytvořit vlastní styl tabulky a použít ho. I když můžete odstranit jenom vlastní styly tabulky, můžete odebrat libovolný předdefinovaný styl tabulky, aby se už nepoužil na tabulku.

Formátování tabulky můžete dále upravit výběrem možnosti rychlé styly pro prvky tabulky, jako jsou záhlaví a souhrny řádků , první a Poslední sloupec , pruhované řádky a sloupce , a také Automatické Filtrování.

## podmíněné formátování

Podmíněné formátování můžete použít k vizuálnímu zkoumání a analýze dat, k rozpoznání zásadních problémů a k identifikaci vzorů a trendů. Usnadňuje zvýraznění zajímavých buněk nebo oblastí buněk, zdůraznění neobvyklých hodnot a vizualizaci dat pomocí datových pruhů, barevných škál a sad ikon, které odpovídají specifickým variacím dat. Mění vzhled buněk na základě vámi určených podmínek. Pokud jsou podmínky splněné, oblast buněk se naformátuje. Pokud podmínky splněné nejsou, formát se nezmění. K dispozici máte spoustu předdefinovaných podmínek a můžete si taky vytvořit vlastní (třeba se vzorcem, který podmínky vyhodnocuje jako pravdivé nebo nepravdivé).

Nastavení provedete na kartě Domů v sekci Styly ikona podmíněné formátování z menu Správa pravidel. V dialogovém okně Nové pravidlo ... a v dalším zobrazeném dialogovém okně Určit buňky k formátování pomocí vzorce. Při použití podmíněného formátu za použití Určit buňky k formátování pomocí vzorce je potřeba vyplnit:

* Pravidlo - které se bude kontrolovat, zda buňka obsahuje
* Formát - jak bude buňka vypadat, pokud bude pravidlo splněno
* Platí pro - ať nemusíte pro každou buňku vytvářet jednotlivě

## relativní a absolutní adresování

Každá buňka má v rámci sešitu svou unikátní adresu. Adresa buňky je dána její pozicí neboli souřadnicí. 

Adresa buňky je neměnná a buňky z listu nelze odstranit. Pokud například odstraníme sloupec D, pak se na jeho místo přesune sloupec E a získá jeho adresu. Na konec tabulky se přidá nový sloupec, který získá adresu IV. Podobné je to se vkládáním sloupců. V takovém případě se poslední sloupec listu odstraní. 

### Relativní adresa

Pokud chceme adresu vztáhnout k buňce, ve které pracujeme nebo ve které vytváříme vzorec, pak zadáme adresu danou souřadnicí písmenem sloupce a číslem řádku. Tedy např. A1, C5, AZ159,... Taková to adresa se bude měnit ve směru kopírování nebo přesunu buňky.

### Absolutní adresa

Pokud se potřebujeme odkazovat ne nějakou buňku, ale při kopírování nebo přesunu buněk nechceme tuto polohu posouvat ve směru kopírování resp. posunu, pak můžeme vložit před písmeno sloupce a číslo řádku vložit znak dolaru $. Tím zajistíme neměnnost adresy. Pokud umístíme kurzor do adresy buňky a opakovaně stiskneme klávesu F4, bude se adresa měnit následovně:

A1

$A$1

A$1

## práce se vzorci

* využití řádku vzorců - úvodní znak "="
* odkazy na hodnoty buněk se zadávají výběrem buněk 
* funkce se vybírají ze seznamu funkcí 
* zadání se ukončuje potvrzením ENTER

![vzorec](images/Obrázek1.gif#gh-dark-mode-only)
![vzorec](images/Obrázek1.gif#gh-light-mode-only)

## tvorba grafů

* Označíte datovou tabulku včetně prázdné buňky
* Klepnete na záložku karty VLOŽENÍ
* Ve skupině Grafy klepnete na tlačítko pro požadovaný typ grafu
* V zobrazené nabídce vyberete vhodný podtyp

Graf se vloží na list v podobě obrázku. Klepnutím do bílé plochy označíte celý graf, klepnutím na některý prvek grafu označíte tento prvek. Po označení celého grafu jej můžete přesouvat pomocí myši a tahem myší za pravý dolní roh grafu měnit jeho velikost.

Po klepnutí do grafu nebo na některý jeho prvek se zobrazí dvě nové karty: nástroje grafu – návrh a nástroje grafu – formát.